Diplomityö: Suomalaisten tieteellisten julkaisujen ryhmittely
tieteenaloittain klusteroimalla
Clustering of Finnish scientific publications by discipline

Tekijä: Juho Lehtonen, 
Master’s Programme in Computer, Communications and Information
Science, major: Computer Science (SCI3042)



Tutkimussuunnitelma:

Diplomityö käsittelee koneoppimisen alaan kuluvaa erästä
klusterointimenetelmää sekä sen soveltamista tieteelliseen
julkaisudataan.

Tavoitteena on laatia ohjelma, joka automaattisesti ryhmittelee
syötetyt julkaisut tieteenaloittain. Ohjelmaa voitaisiin käyttää
CSC:n jo nykyään opetus- ja kulttuuriministeriölle tuottamissa
bibliometriikka-analyyseissa parantamaan tieteenalakohtaisia
vertailutietoja.

Osatavoite 1: Selvittää pienemmällä koeaineistolla avulla onko
nykyisessä tieteenalakohtaisessa ryhmittelyssä nykytarpeisiin
nähden olennaisia puutteita. Jos esimerkiksi nykyiseen
luokitteluun verrattuna tieteenala puuttuu kokonaan jonkun
yliopiston tuloksista, voidaan tutkia kuuluisiko sen olla siellä.

Osatavoite 2: Ryhmitellä Suomen aineisto vuodesta 2000 eteenpäin
valitulla menetelmällä ja verrata Scopuksen ja Web of Sciencen
aineistojen välisiä keskinäisiä eroavaisuuksia sekä eroavaisuuksia
nykymenetelmällä saatuihin tieteenalojen vertailutietoihin
(ranking).

Aineistona on kahden suuren julkaisutietokannan, Scopuksen ja 
Web of Sciencen, julkaisujen kuvailutietoja eli metadataa. Lupa
datan käyttöön on varmistettu ministeriöstä
(Yrjö Leino 21.11.2016). Data on julkaisujen otsikoita, 
(ilmeisesti automaattisesti tuotettuja) asiasanoja sekä 
viittauksia muihin joko samasta tietokannasta löytyviin tai 
löytymättömiin julkaisuihin. (Mikäli viitattu julkaisu kuuluu myös
tietokantaan, on myös mahdollista muodostaa julkaisuista verkko, 
josta voitaisiin tutkia julkaisujen ryhmittymistä 
tieteenaloittain. Tämä saattaisi kuitenkin vaatia jotain muita 
kuin klusterointimenetelmiä. Pitäydyn työssäni 
klusterointimenetelmissä). Ryhmittelyssä käytettävinä piirteinä 
olisi artikkeleiden asiasanat ja otsikot tai/ja artikkeleiden 
keskinäiset viitaukset. 

Ryhmittelyssä kokeilen jotain klusterointimenetelmää tai 
itseorganisoituvaa karttaa.Menetelmä on vielä valitsematta ja 
valintaan valintaan vaikuttaa todennäköisesti data. Valmistelevana
työnä aion käydä läpi muutaman klusterointimenetelmän sekä 
tutustua hieman itseorganisoituvaan karttaan. Näistä 
klusterointimenetelmät ovat minulle opiskeluista tutumpia. 
Toisaalta itseorganisoituva kartta kiinnostaa muuten vaan.

Kun menetelmä on valittu, ohjelmoin ensin kevyen prototyypin jota
voin kokeilla pieneen osaan aineistosta. Mikäli menetelmä ja 
toteutukseni skaalautuu, toteutan osatavoitteeen 1. Mikäli 
menetelmä toimii kuten aiottua toteutan osatavoitteen 2. Aineistoa
on vuodelta 1990 tähän päivään n. 25 miljoonaa julkaisua 
avainsanoineen ja abstrakteineen. Aineiston sisäisiä viittauksia 
on n. puoli miljardia. Rajatunkin isomman osan käsittely, kuten 
osatavoitteen 2 mukaisesti, vaatinee supertietokoneen käyttöä. 
Itselläni ei ole kokemusta superkoneen käytöstä, joten joudun 
kysymään CSC:n asiantuntijoilta apua.

Työni tuloksena julkaisujen tieteenalaluokittelu voi tarkentua 
jolloin kahden nyt samaan alaan luokiteltujen mutta 
todellisuudessa hieman toisistaan poikkeavan (esim. tyypillinen 
viitausten määrä / julkaisu) alan julkaisut tulevat mitatuksi 
oikeudenmukaisemmin. Esimerkiksi teoreettinen ja kokeellinen 
tähtitiede.
